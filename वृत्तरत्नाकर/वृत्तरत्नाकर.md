# वृत्तरत्नाकर

---

## पीठिका

1. मङ्गलम्

   सुखसन्तानसिद्ध्यार्थं नत्वा ब्रह्मच्युतार्चितम् ।

   गौरीविनायकोपेतं शङ्करं लोकशङ्करम् ॥१॥

2. रचयिता

   वेदार्थं शैवशास्त्रज्ञः पव्येकोऽभूत् द्विजोत्तमः ।

   तस्य पुत्रोऽस्ति केदारः शिवपार्चने रतः ॥२॥

3. प्रतिज्ञा

   तेनेदं क्रियते छन्दो लक्ष्य लक्षणसंयुतम् ।

   वृत्तरत्नाकरं नाम बालानां सुखबुद्धये ॥३॥

4. छन्दविभाग

   पिङ्गलादिभिराचार्यैर्यदुक्तं लौकिकं द्विधा ।

   मात्रावर्णविभागेन छन्दस्तदिह कथ्यते ॥४॥

5. ग्रन्थसंरचना

   षडध्यायनिबद्धस्य च्छन्दसोऽस्य परिस्फुटम् ।

   प्रमाणमपि विज्ञेयं षट्त्रिंशदधिकं शतम् ॥५॥

6. गणसूचकाक्षरम्

   म्यरस्तजभ्नगैर्लान्तैरेभिर्दभिरक्षरैः ।

   समस्तं वाङ्मयं व्याप्तं त्रैलोक्यमिव विष्णुना ॥६॥

7. वार्णिके गणलक्षणम्

   सुर्वगुर्मो मुखान्तर्लौ यरावन्तगलौ सतौ ।

   ग् मध्याद्यौ ज्भौ त्रिलो नोऽष्टौ भवन्त्यत्र गणास्त्रिका ॥७॥

8. मात्रिके गणलक्षणम्

   ज्ञेयाः सर्वान्तमध्यादिगुरवोऽत्र चतुष्कलाः ।

   गणाश्चतुर्लघूपेताः पञ्चार्यादिषु संस्थिताः ॥८॥

9. लघुगुरुलक्षणम्

   सानुस्वारो विसर्गान्तो दीर्घो युक्तपरश्च यः ।

   वा पादान्ते त्वसौ ग्वको ज्ञेयोऽन्यो मात्रिको लृजुः ॥९॥

   पादादाविह वर्णस्य संयोगः क्रमसंज्ञकः ।

   पुरःस्थितेन तेन स्यात् लघुतापि क्वचिद् गुरोः ॥१०॥

   तरुणं सर्षपशाकं नवौदनं पिच्छलानि च दधीनि ।

   अल्पव्ययेन सुन्दरि ! ग्राम्यजनो मिष्ठमश्नाति ॥११॥

10. भूतसंख्या

    अब्धिभूतरसादीनां ज्ञेया संज्ञात्र लोकतः ।

    ज्ञेयः पादश्चतुर्थोंऽशो यतिर्विच्छेदसंज्ञिका ॥१२॥

11. पादविभाग

    युक् समं विषमं चायुक् स्थानं सद्भिर्निगद्यते ।

    सममर्धसमं वृत्तं विषमं च तथाऽपरम् ॥१३॥

    अङ्घ्रयो यस्य चत्वारस्तुल्यलक्षणलक्षिताः ।

    तत् छन्दःशास्त्रतत्त्वज्ञाः समं वृत्तं प्रचक्षते ॥१४॥

    प्रथमाङ्घ्रिसमो यस्य तृतीयश्चरणो भवेत् ।

    द्वितीयस्तुर्यवत् वृत्तं तदर्धसमुच्यते ॥१५॥

    यस्य पादस्चतुष्केऽपि लक्ष्म भिन्नं परस्परम् ।

    तदाहुः विषमं वृत्तं छन्दशास्त्रविशारदाः ॥१६॥

12. वार्णिकछन्दविभागव्यवस्था

    आरभ्यैकाक्षरात् पादादेकैकाक्षरवर्धितैः ।

    पृथक् छन्दो भवेत्पादैर्यावत् षड्विंशतिं गतम् ॥१७॥

    तदूर्ध्वं चण्डवृष्ट्यादिदण्डकाः परिकीर्तिताः ।

    शेषं गाथास्त्रिभिः षड्भिश्चरणैश्चोपलक्षिताः ॥१८॥

13. वार्णिकछन्दविभागाः

    उक्ताऽत्युका तथा मध्या प्रतिष्ठिताऽन्या सुपूर्विका ।

    गायत्र्युष्णिजगनुष्टुप् च बृहती पङ्क्तिरेव च ॥१९॥

    त्रिष्टुप् च जगती चैव तथाऽतिजगती मता ।

    शक्वरी साऽतिपूर्वा स्यादष्ट्यत्यष्टी तथा स्मृते ॥२०॥

    धृतश्चातिधृतश्चैव कृतिः प्रकृतिराकृतिः ।

    विकृतिः सङ्कृतिश्चैव तथाऽतिकृतिरुत्कृतिः ॥२१॥

14. अध्यायसंरचना

    इत्युक्ताश्छन्दसां संज्ञाः क्रमतो वच्मि साम्प्रतम् ।

    लक्षणं सर्ववृत्तानां मात्रावृत्तानुपूर्वकम् ॥२२॥



---

## मात्रावृत्तम्

1. आर्या

   लक्षमैतत् सप्त गणा गोपेता भवति नेह विषमे जः ।

   षष्ठोऽयं न लघू वा प्रथमेऽर्धे नियतमार्यायाः ॥१॥

   षष्ठे द्वितीयमात् परके न्ले मुखलाच्च सयतिपदनियमः ।

   चरमेऽर्धे पञ्चमके तस्मादिह भवति षष्ठो लः ॥२॥

   > - ३० मात्रा प्रथमार्धे, २७ मात्रा उत्तरार्धे
   > - विषमा गणा न जगणाः
   >
   > - प्रथमार्धे षष्ठो गणो जगणो वा सर्वलघु वा
   >
   > - उत्तरार्धे षष्ठस्य गणस्य स्थाने केवला एका लघुमात्रा
   > - यतिनियमाः
   >   - यदि पूर्वार्धस्य षष्ठो गणः सर्वलघुः, तर्हि तस्य गणस्य प्रथमलघ्वानन्तरम्
   >   - यदि पूर्वार्धस्य सप्तमो गणः सर्वलघुः, तर्हि षष्ठगणानन्तरम्
   >   - यदि उत्तरार्धस्य पञ्चमो गणः सर्वलघुः, तर्हि तस्य गणस्य प्रथमलघ्वानन्तरम्
   
   - पथ्या
   
     त्रिष्वुंशेषु पादो दलयोराद्येषु दृश्यते यस्याः ।
   
     पथ्येति नाम तस्याः प्रकीर्तितं नागराजेन ॥३॥
   
   - विपुला
   
     संलङ्घ्य गणत्रयमादिमं शकलयोर्द्वयोर्भवति पादः ।
   
     यस्यास्तां पिङ्गलनागो विपुलामिति समाख्याति ॥४॥
   
   - चपला
   
     उभयार्धयो र्जकारो द्वितीयतुर्यौ गमध्यगौ यस्याः ।
   
     चपलेति नाम तस्याः प्रकीर्तितं नागराजेन ॥५॥
   
     आद्यं दलं समस्तं भजते लक्ष्म चपलागतं यस्याः ।
   
     शेषे पूर्वज लक्ष्मा मुखचपला सोदिता मुनिना ॥६॥
   
     प्रक् प्रतिपादितमर्धे प्रथमे प्रथमेतरे च चपलायाः ।
   
     लक्ष्माश्रयेत सोक्ता विशुद्धधीभिर्जघनचपला ॥७॥