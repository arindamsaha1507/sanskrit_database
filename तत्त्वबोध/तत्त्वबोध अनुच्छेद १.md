## मूल

साधनचतुष्टयसम्पन्नाधिकारिणां मोक्षसाधनभूतं तत्त्वविवेकप्रकारं वक्ष्यामः ।

## पदविन्यास

साधन-चतुष्टय-सम्पन्न-अधिकारिणाम् मोक्ष-साधन-भूतम् तत्त्व-विवेक-प्रकारम् वक्ष्यामः ।

## अनवय

- **वक्ष्यामः** = वदामः । 
- *के वक्ष्यामः ?* (वयम्) ।
- *केषां वक्ष्यामः ?* **साधनचतुष्टयसम्पन्नाधिकारिणाम्** = चत्वारि साधनानि साधनचतुष्टयम्, तेन सम्पन्नो यः सः साधनचतुष्टयसम्पन्नः, तादृशः अधिकारी साधनचतुष्टयसम्पन्नाधिकारी, तेषाम् ।
- *कं वक्ष्यामः ?* **तत्त्वविवेकप्रकारम्** = तत्त्चश्च विवेकश्च तत्त्वविवेकः, तस्य प्रकारः तत्त्वविवेकप्रकारः, तम् ।
- *कीदृशं  तत्त्वविवेकप्रकारम् ?* **मोक्षसाधनभूतम्** =मोक्षस्य साधनम् मोक्षसाधनम्, तेन युक्तम्  यत् तद् मोक्षसाधनभूतम् ।
  - भूतम् = युक्तम् (*भू + क्तः*)

वयं साधनचतुष्टयसम्पन्नानामधिकारिणां तत्त्वविवेकप्रकारं वक्ष्यामः । स तत्त्वविवेकप्रकारस्तु  मोक्षसाधनयुक्तम् ।

## अनुवाद

मङ्गलाचरणान्तरं शास्त्रकारः शास्त्रस्य उद्देश्यं प्रतिपादयति । इदं शास्त्रं साधनचतुष्टयसम्पन्नाधिकारिणां कृते रचितः । के एते अधिकारिणः ? किमिदं साधनचतुष्टयम् ? इत्यादयः शास्त्रे अग्रे वर्णिताः । अपि च शास्त्रस्य अन्यतमो विषयः कः ? तत्त्वविवेकप्रकारः । स तु अग्रे महद्विस्तारेण चर्चितः । किन्तु कथमयं विषयः पठनीयः इति तु एकपदे एव स्पष्टीकृतः शास्त्रकारेण । विषयः मोक्षसाधनभूतम् । अतः मोक्षार्थिभिरिदं पठनीयम् ।