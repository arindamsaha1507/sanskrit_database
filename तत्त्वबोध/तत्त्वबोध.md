# सारांश

[[आदि शङ्कराचर्य]] द्वारा रचित __तत्त्वबोध__ [[वेदान्त]] के लिये एक [[प्रकरण ग्रन्थ]] है। उपनिषद एवं अन्य वेदान्त सम्बन्धी ग्रन्थों में उपयुक्त कुछ महत्त्वपूर्ण शब्दों को यहाँ परिभाषित किया गया है। सम्पूर्ण ग्रन्थ प्रश्नोत्तर शैली में है।

तत्त्वबोध में ६ विषयों पर विचार किया गया है

- __जीव विचार:__ वेदान्त के ज्ञान का [[अधिकारी]] कौन है? मूलतः वेदान्त के विद्यार्थी में क्या-क्या गुण होने चाहिये? तत्त्वबोध के अनुसार विद्यार्थी में [[विवेक]], [[विराग]], [[साधन सम्पत्ति]] और [[मुमुक्षुत्व]] होना चाहिये।

- __आत्म विचार:__ आत्मा क्या है? इसको तत्त्वबोध दो प्रकार से इङ्गित करता है:
	- आत्मा क्या नहीं है ([[नेति नेति]])
		
		> स्थूलसूक्षमकारणशरीराद्व्यतिरिक्तः पञ्चकोशातीतः सन् अवस्थात्रयसाक्षी सच्चिदानन्दस्वरूपः सन् यस्तिष्ठति स आत्मा।
		> 
		> जो [[स्थूल शरीर]], [[सूक्ष्म शरीर]] और् [[कारण शरीर]] के अतिरिक्त हो; [[पञ्च कोश]] से परे हो, तीनों [[अवस्था]] का साक्षी हो, और [[सच्चिदानन्द]] स्वरूप में अवस्थित हो, वह आत्मा है।
	- आत्मा क्या है
		
		> सच्चिदानन्दस्वरूपः।
		> 
		> आत्मा [[सच्चिदानन्द]] स्वरूप है।

  इसी क्रम में [[शरीर]], [[अवस्था]], [[पञ्च कोश]], [[ज्ञानेन्द्रिय]], [[कर्मेन्द्रिय]] इत्यादि की परिभाषा दी जाती है।

- __सृष्टि विचार:__ इस सृष्टि का सर्जन कैसे हुआ? इस विषय को विस्तृत करने के क्रम में २५ मूल [[तत्त्व]] की चर्चा की जाती है।

- __जीव ईश्वर विचार:__ जीव और ईश्वर में क्य सम्बन्ध है? यदि वे दोनों भिन्न हैं, तो महावाक्य _तत्त्वमसि_ का क्या अभिप्राय रह गया? इन विषयों पर संवाद किया गया है।

- __ज्ञान फल:__ ईश्वर और जीव के ऐक्य का ज्ञान होने पर प्राप्त होने वाले फल ([[जीवन मुक्त]] और [[कर्म]] से मुक्ति) की चर्चा की गयी है। 

# सन्दर्भ ग्रन्थ सूची

- [[तत्त्वबोध मूल शास्त्र]]
- [[तत्त्वबोध अनुच्छेद क्रमानुसार]]
