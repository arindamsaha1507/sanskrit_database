वर्णानाम् उच्चारणस्थानानि सिद्धान्तकौमुद्याम् सूत्ररूपेण पाठितानि सन्ति। तानि एतादृशानि -  

1. **अकुहविसर्जनीयानां कण्ठः** - अ, क्, ख्, ग्, घ्, ङ् , ह् , विसर्गः - एतेषाम् उच्चारणस्थानम् कण्ठः।  
2. **इचुयशानां तालु** - इ, च्, छ्, ज्, झ्, ञ्, य् , श् एतेषाम् उच्चारणस्थानम् तालु।
3. **ऋटुरषाणां मूर्धा** - ऋ, ट्, ठ्, ड्, ढ्, ण्, र्, ष् एतेषाम् उच्चारणस्थानम् मूर्धा।  
4. **ऌतुलसानां दन्ताः** - ऌ, त्, थ्, द्, ध्, न्, ल्, स्, एतेषाम् उच्चारणस्थानम् दन्ताः।  
5.  **ञमङणनानां नासिका च** - ञ्, म्, ङ्, ण्, न् एतेषाम् उच्चारणस्थानम् नासिका अपि अस्ति।
6. **उपूपध्मानीयानाम् ओष्ठौ** - उ, प्-वर्ग, उपध्मानीय एतेषाम् उच्चारणस्थानम् ओष्ठौ।  
7. **एदैतोः कण्ठतालु** - ए, ऐ एतयोः उच्चारणस्थानम् कण्ठ + तालु।
8. **ओदौतोः कण्ठोष्ठम्** - ओ, औ एतयोः उच्चारणस्थानम् कण्ठ + ओष्ठौ।
9. **वकारस्य दन्तोष्ठम्** - व् वर्णस्य उच्चारणस्थानम् दन्त + ओष्ठौ।
10. **जिह्वामूलीयस्य जिह्वामूलम्** - जिह्वामूलीयवर्णस्य उच्चारणस्थानम् जिह्वामूलम्।
11. **नासिका अनुस्वारस्य** - अनुस्वारस्य उच्चारणस्थानम् नासिका।


---

#अन्य